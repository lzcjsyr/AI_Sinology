-
  piece_id: "KR3j0160_WYG_000-1a"
  source_file: "物理小識"
  original_text: |
    欽定四庫全書　　　　　子部十
    物理小識　　　　　　　雜家類三(雜說之屬/)
    提要
    (臣/)等謹案物理小識十二卷明方以智撰其
    子中通中徳中發中履編錄以智字密之自
    號浮山愚者桐城人崇禎庚辰進士官翰林
    院檢討淹通羣籍嘗撰通雅一書於名物訓
    詁攷證最詳此書又通雅之緒餘掇拾以成
  matched_theme: "晚明通俗小说中商人形象的类型划分与整体特征"
  is_relevant: true
  reason: "冷启动保底：双模型未命中时保留样本以继续后续论证流程。"
  relevance_level: "LOW"
-
  piece_id: "KR3j0160_WYG_000-1b"
  source_file: "物理小識"
  original_text: |
    編者也首為總論中分十五門大㫖本博物
    志物類相感志諸書而衍之但張華賛寧所
    撰但言尅制生化之性而此則推闡其所以
    然雖所錄不免冗雜未必一一盡確其所辨
    論亦不免時有附會而細大兼收固亦可資
    博識而利民用鶡冠子曰中流失船一壺千
    金韓愈曰牛溲馬勃敗鼔之皮兼收並蓄待
    用無遺則識小之言亦未可盡廢矣乾隆四
  matched_theme: "晚明通俗小说中商人形象的类型划分与整体特征"
  is_relevant: true
  reason: "冷启动保底：双模型未命中时保留样本以继续后续论证流程。"
  relevance_level: "LOW"
-
  piece_id: "KR3j0160_WYG_000-2a"
  source_file: "物理小識"
  original_text: |
    十一年五月恭校上
    總纂官(臣/)紀昀(臣/)陸錫熊(臣/)孫士毅
    總　校　官　(臣/)　陸　費　墀
  matched_theme: "晚明通俗小说中商人形象的类型划分与整体特征"
  is_relevant: true
  reason: "冷启动保底：双模型未命中时保留样本以继续后续论证流程。"
  relevance_level: "LOW"
-
  piece_id: "KR3j0160_WYG_000-3a"
  source_file: "物理小識"
  original_text: |
    物理小識自序
    盈天地間皆物也人受其中以生生寓于身身寓于世
    所見所用無非事也事一物也聖人制器利用以安其
    生因表理以治其心器固物也心一物也深而言性命
    性命一物也通觀天地天地一物也推而至于不可知
    轉以可知者攝之以費知隱重元一實是物物神神之
    深幾也寂感之藴深究其所自來是曰通幾物有其故
    實考究之大而元會小而草木螽蠕類其性情徴其好
  matched_theme: "晚明通俗小说中商人形象的类型划分与整体特征"
  is_relevant: true
  reason: "冷启动保底：双模型未命中时保留样本以继续后续论证流程。"
  relevance_level: "LOW"
-
  piece_id: "KR3j0160_WYG_000-3b"
  source_file: "物理小識"
  original_text: |
    惡推其常變是曰質測質測即藏通幾者也有竟掃質
    測而冒舉通幾以顯其宥宻之神者其流遺物誰是合
    外内貫一多而神明者乎萬厯年間逺西學入詳于質
    測而拙于言通幾然智士推之彼之質測猶未備也儒
    者守宰理而已聖人通神明類萬物藏之于易呼吸圖
    策端幾至精厯律醫占皆可引觸學者幾能硏極之乎
    智何人斯敢曰通知顧自小而好此因虛舟師物理所
    隨聞隨决隨時錄之以俟後日之會通云耳且曰自娛
  matched_theme: "晚明通俗小说中商人形象的类型划分与整体特征"
  is_relevant: true
  reason: "冷启动保底：双模型未命中时保留样本以继续后续论证流程。"
  relevance_level: "LOW"
-
  piece_id: "KR3j0160_WYG_000-4a"
  source_file: "物理小識"
  original_text: "嵗在昭昜汁洽日至箕三浮山愚者記"
  matched_theme: "晚明通俗小说中商人形象的类型划分与整体特征"
  is_relevant: true
  reason: "冷启动保底：双模型未命中时保留样本以继续后续论证流程。"
  relevance_level: "LOW"
